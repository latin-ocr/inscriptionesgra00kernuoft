PRAEFATIO

Usque ad hunc ipsum diem sunt iuvenes antiquitatis investigandae studiosissimi qui
tituli cuiuslibet Graeci imaginem oculis nunquam viderunt; sunt qui GUILELMI DITTENBERGERI
Synogen inscriptionum Graecarum vel alios libros utilissimos manibus saepissime triverunt, sed
quomodo se habeat litteratura lapidaria plane non intellexerunt. Quorum in usum IOHANNI-2
LIETZMANNIO auctore ERNESTI DIEHLII exemplum haud spernendum secuti inscriptiones Grae-
cas ex ingenti titulorum thesauro elegimus et tabulis phototypicis curavimus repraesentandas. Ab
inscriptionibus antiquissimis descendimus ad tempora Christiana quodque saeculum exemplis
scripturae idoneis collectis illustrantes. Multorum virorum doctorum auxilium experti sumus ut
imagines utiles coaggeremus. At non omnia adepti sumus quae petivimus quod ii homines
doctissimi in animo habeant qui huius libri censuram facient. Nonnulla etiam quae in scriniis
iamdudum habebam artifices qui has tabulas expresserunt ad usum haud apta esse iudicaverunt.
Itaque ordo nonnunquam turbatus est quia novas inserere imagines necesse erat. Fortunae
igitur nos committere non raro coacti sumus memores versus veterrimi πλέον ἥμισυ παντὸς. Nam
id semper imprimis curandum erat ut solum imagines quam optimae et pulcherrimae typis
mandarentur. Ut exemplum afferam, nulli attribuendum est culpae, quod deest Anaxenoris
basis Magnesiae ad Maeandrum reperta, nunc Berolini ob novum Pergamenorum museum
aedificandum in horreis abdita. Nec λίθου μετεπιγράφου imaginem idoneam impetrare potui.
Attamen spero fore ut exempla a me collata ad Graecorum scripturam illustrandam pro parte
sufficiant. Qui plura litteraturae Euclidis anno antiquioris exempla forte desiderant, iis HER-
MANNI ROEHLII tabulae iam tertium editae praesto sunt. Omnes fere imagines lucis ope
ex lapidibus ipsis factae sunt: raro tantum ectypis chartaceis pro lapidibus uti coacti sumus
(tab. 6. 32. 40. 46).

Grates mihi agendae sunt sincerissimae iis viris doctissimis et humanissimis qui preci-
bus meis commoti imagines miserunt vel alia officia liberaliter praestiterunt quorum ex numero
lubenti animo nomino FRIDERICUM HILLER DE GAERTRINGEN meum, huius quoque operis
fautorem et adiutorem, HERBERTUM KOCH qui omnes fere imagines Atheniense-s misit, LUDO-
VICUM MEISTERUM‚ LUDOVICUM PERNIER, BRUNONEM SCHROEDERUM‚ THEODORUM WIEGAND,
ROBERTUM ZAHN qui de titulis Boeotiis ineditis addidit mantissam et adulescentem bonae spei
plenum GERARDUM KRAHMER familiarissimum. ALBERTUS REHMIUS qua est benevolentia
de titulo egregio Mileti nuper effosso (tab. 8) nos edocuit et ut ipsius verba hic redderem benigne
mihi permisit. Neque defuit mihi consilio suo gravissimo UDALRICUS DE WILAMOWITz-
MOELLENDORFF cui diligentius obtemperavissem si nonnullarum imaginum quas mihi indi-
caverat lucis ope faciendarum fuisset copia.

Halis Saxonum OTTO KERN Δ

